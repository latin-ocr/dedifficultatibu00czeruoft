De difficultatibus quibusdam
in Pindari carminibus explicandis.

Quisquis Pindari carmina accuratius inspexerit et adamaverit, non solum deplorabit,
quod ex septendecim poetae libris, quos Suidas et Vita Vrat. enumerant, quattuor tantum
⁷ neque ii omnium dignissimi nobis servati sunt, sed in iis, quae supersunt, carminibus
aliarum quoque litterarum Graecarum iacturam, imprimis historicarum aegerrime feret.
Jam veteres grammatici Pindarum difficillimum esse intellectu omnes consenserunt, ac maxime
propter dicendi genus gravissimum ita judicaverunt Pindari non minus quam Aeschyli
proprium. Ad hanc vero difficultatem quam elocutionis ratio offert, in epiniciis, quae
dicuntur, legendis aliud quoddam est impedimento, quod in rebus inest, quae a poeta trac-
tantur, quae res modo ad victorem vel victoris gentem patriamve, modo ad ipsum poetam perti-
neant. Ubi poeta eiusmodi res uberius tractavit, ex ipsa tractationis ratione ipsisque poetae
verbis nonnunquam perspicere ac cognoscere possumus ea, quae ad intelligendum carmen
necessaria sunt, id quod fieri non potest, ubi poeta res parum notas paucis modo verbis
leviter tetigit.

Aliae difficultates in epiniciis explicandis ratione rhythmica ac metrica efficiuntur, aliae
singulari carminum componendorum arte Pindarica‚ quippe quae ab omnium poetarum cete-
rorum arte compositionis maxime abhorreat.

De nonnullis eiusmodi difficultatibus pauca quaedam hoc loco collaturi sumus,

Notum est nonnulla Pindari carmina epinicia epodis carere. Videamus iarn, quae viri
doctissimi de hac carminum ratione protulerint.

Quibus causis Pindarus, ut nonnulla carmina epinicia μονοστροφικά pangeret, com-
motus sit, diversae coniecturae factae sunt.

Westphal monostrophicam carminum formam vetustiorem recte appellavit. Cur autem
Pindarus interdum vetustiore illa forma usus sit, vir doctissimus non demonstravit.

L. Schmidt (de Pindari vita et poesi p. 90) complura carmina monostrophica falso
epiniciis Pindaricis immixta esse sibi persuasit. Carmina quaedam paulo minora poetam, sicut
P. VII. et Ol. X, non composuisse, quibus ipsis victorias quasdam celebraret, sed ampliora
carmina victoribus promitteret. Quam ob causam illa carmina minora quasi epistolas esse poe-
ficas, quibus Pindarus sese plus otii nactum magnificentius victores laudaturum esse polliceretur.
Atque sunt quidem nonnulla carmina monostrophica, velut Ol. XIV. Pyth. XII. N. IL, breviora,
ut facile nobis persuadeamus, ea carmina Pindarum festinantem scripsisse.


7

 

carminis cantus intermitteretur, antequam pompa ad finem propositum pervenisset, carmen
igitur non uno tenore sed intercapedine semel vel saepius facta cantaretur. Atque videmus
quidem primam carminis N. IX. stropham graviore interpunctione distinctam ac separatam.
Eodem loco etiam argumentum carminis quasi incisum esse facile animadvertimus. Neque
compositio carminis neque continuatio seriesque rerum, quae carmini subsunt, repugnant,
quominus carmen interposito intervallo cantatum esse ponamus. Media carminis pars (inde
a str. 2.) quae summam carminis efficit continetque, cum prima parte (str. Ι.) tam laxe
cohaeret, ut maiorem quandam intercapedinem inter has partes factam esse conicere liceat.
Atque etiam extrema carminis pars (inde a str. 10.) quae ad convivium maxime pertinet, ab
antecedentibus strophis (et sensu et interpunctione) satis distincta est. Similiter distincta ac
divisa alia quoque Pindari carmina monostrophica videmus cf. O. XIV. Pyth‚ VI. Nem. ΙΙ. N. IV.

Nihilominus vix nobis persuadebimus poetam carmina, quae summa arte composuerit,
cantu ita discerpta ac dilacerata voluisse. Multo magis consentaneum est existimare carmina
ἐπίνικα omnia aeque cantata esse, ac pleraque cetera quae dicuntur chorica i. e. unum-
quodque carmen totum certo quodam loco, ubi chorus constiterit3 excepta sunt ea sola,
quae ob cantandi rationem suam ipsorum propriam προσόδια nominatim dicebantur. Quae
cum ita sint, nullius momenti est, quod nonnulla carmina monostrophica ab interpretibus
quibusdam ἐγκώμια esse dicuntur. In numero prosodiorum illorum referenda certe non sunt.
Carmen autem N. IX. in pompa quidem sed postquam pompa constitit ad Apollinis templum,
sacrificiis peractis cantatum est. Inde pompa ad Chromii domum Chromio ipso curru inve-
hente ducta est, ubi epulae victoris amicis iam erant paratae. Huic interpretationi verba car-
minis non modo non repugnant, sed praeclarissime congruunt. Ceterum cf. quae Thiersch
de cantandi ratione in Pindari carminibus adhibita l. c. p. 103 sqq. explicuit.

Atque ita uno exemplo iam demonstrasse hoc nobis videmur, poetam non ideo in carminibus
quibusdam forma monostrophica usum esse, ut haec carmina in convivio ab hospitibus accu-
bantibus aut ab hominibus in pompa procedentibus cantarentur. Namque nec hac nec illa
ratione carmina epinicia cantata esse veri est simile. Sed cantata sunt omnia eadem ratione,
qua tragoediarum Graecarum partes choricac, quas dicunt stasima.

In nonnullis carminibus monostrophicis, velut Nem. II., Nem. IX„ Isth. VII„ ubi impar
sit stropharum numerus, dubitari non posse Boeckh dicit (Ι, 1. praef. p. KH, quin non alternent
strophae et antistrophae, aliis vero in carminibus, ut Ol. XIV. Pyth. VI, XII, Nem. IV, quamvis
ambiguum videatur, utrum strophae et antistrophae distinguendae sint, tamen strophas solas
descripsit ob id ipsum, quod tria illa carmina, quae et ipsa epodis carent, „impari stropharum
numero decurrunt“.

Diximus supra, primam carminis N. IX. stropham et argumento et interpunctione a
ceteris strophis distinctam ac separatam esse, tanquam prooemium vel praeludium carminis.
Si cetera Pindari epinicia monostrophica, quae impari stropharum numero decurrunt, N. II.
et Jsth. VII. (VIIL), accuratius consideraverimus, fortasse in his quoque similem rationem ar-
gumenti interpunctionisque inveniemus, ut similis quaedam atque in N. IX. cantandi ratio
probabilis appareat,

In Jsthmio VII. (VIII.) secundam, quartam, sextam stropham ab iis quae sequuntur
maiore interpunctione videmus distinctas. Quid igitur, si priores sex strophas ita a
choro cantatas saltatasque esse conicimus, ut strophis responderint antistrophae, postremam


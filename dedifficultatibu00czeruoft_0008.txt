6

Eiusmodi κώμους h. c. turbas iuvenum lascivorum semigraviumque per vias urbis volitasse
etiamsi non negemus, tamen dubitamus, num id Schmidtio ante oculos obversatum sit cum
pompam („Festzug“) convivio successisse dixerit. Pompae sollemnes ad templum quoddam
ducebantur, ubi diis sacrificia rite fierent. Sed haec hactenus. Pluribus iam non videtur opus
esse ad Schmidtii sententiam refutandam.

Iam videmus, quae Schmidt in Nemeo nono explicando ex monostrophica carminis
forma conclusit, probari non posse. Nec Nem. IX. neque ullum aliud Pindari epinicium:
in convivio cantatum est. Eadem enim vel similia neque minus gravia argumenta, quam in
N. IX. etiam in aliis carminibus illi cantandi rationi, quam Schmidt in N. IX. proposuit,
repugnant.

Dissen ex verbis κωμάσομεν-ὄλβιον ἐς Χρομίου δῶμ’ conclusit Chromium quasi Sicyone¹
Aetnam redeuntem pompam sollemnem inde a portis per vias urbis duxisse ad domum suam.
Licet autem Pindarus, cum scripserit κωμάσομεν Momm, illam quoque respexerit pompam, quae
cum hoc carmine cantuque haud dubie aliquo modo coniungenda fuit, tamen verba qua ratione
Dissen intellexit, non percipienda sunt. Quod poeta Musas in urbem Aetnam arcessivit quasi
cum pompa sollemni Sicyone illuc procedentes, imprimis quidem id fecit, ut hoc carmen deae
ipsae quasi nectere et ad finem perducere viderentur (ἀλλ’ ἐπέων κτλ.) Carmen enim quam-
vis multo ante a poeta perfectum, cum canebatur a choro, Musae canentibus quasi inflare
videbantur. Non poeta solus sed etiam choreutae canentes Musarum auxilio egebant neque
non necesse esse videbatur deas tibiarum quoque et cithararum cantui favere.

Ea erant quodammodo Musarum Aetnae munera. Primo igitur versu poeta se ipsum
et Chromium cum Musis a ludis Sicyoniis Aetnam proficiscentem facit, quasi a Chromio
victoria modo parta esset. Heyne vix aliud quidquam vult, cum dicit (ed. 1793) κῶμον νίοι
toris duci Pythiis Sicyone habitis in Siciliam ad urbem Aetnam.

Dissenii sententia tametsi Schmidtii interpretatione paulo probabilior videtur, tamen non
placet. Recte quidem dicit vir doctissimus, carmen N. IX. in pompa cantatum esse ut pona-
mus, inducere posse versum quartum. Verba illa „ro κρατήσιππον γὰρ ἐς ἃρμ’ ιιῗνοιβαίνρωκιι
cum ad Chromium manifesto pertineant, pompae sane initium significare videntur. Leutschii
enim coniecturam, qui subiectum verbi ἀναβαίνων vocem v'',uvos esse dixit, hoc loco omittere
liceat. Nos cum Dissenio hoc quoque consentimus, quod ultimis strophis convivium in Chromii
aedibus provisum significari arbitramur. Concedimus etiam id, quod Dissenius non verbis
quidem expressit, sed tacite pro certo videtur sumpsisse, Chromium, cum carmen fundendum
curaret, omnia cum Pindaro communicasse, quae ad carminis cantandi rationem pertinerent,
ut poeta hymnum suum locis, temporibus, rebus victoris optime accomodare posset. Tamen
videmus, „quid sententiae (a Dissenio) propositae obstet“.

Si Dissen recte diceret Chromium, cum reverso ludorum Sicyoniorum ternpore victoriam
suam quasi recentem celebraret, tanquam modo reducem e certamine pompa sollemni per
urbem vectum carmenque in pompa a porta quadam ad Chromii domum procedente cantatum
esse, opus esset statuere Pindarum carmen pangentem accuratissimam longitudinis viae rati-
onem habuisse longitudinemque carminis ad longitudinem viae direxisse, ut initio carminis
initium pompae a porta quadam urbis proficiscentis et fine carminis finis pompae simulque
initium convivii recte indicaretur. Quod nisi fecisset poeta, fieri non potuit, quin aliqua car—
minis pars quasi stasimon quoddam caneretur, postquam pompa constitisset, aut aliquo loco


S

autem stropham quasi totius carminis ἑπῳδικόν a choreutis cantatam esse, postquam conr
stiterint? In Nem. IL, sicut in N. IX., prima stropha a ceteris graviore interpunctione disiuncta
est; fortasse in his duobus carminibus choreutae inde a secunda demum stropha saltare coeperunt.
et cum tertiam, quintam stropham canebant, ita locum mutabant, ut rursus ad suum quisque
locum, unde moveri coepisset, rediret. In iis vero carminibus monostrophicis‚ in quibus par·
est stropharum numerus, unicuique strophae antistropham opponendam esse aeque atque
in choricis tragoediarum verisimilius videtur, quamquam metrum primae strophae apud Pin-
darum per totum carmen repetitur. Sunt autem sane, qui vulgarem illam de saltandi
strophas et antistrophas genere opinionem omnino incertam et a grammaticis ex ipso
antistropharum nomine haustam esse dicant.

Ceterum vix fore arbitror, ut quisquam coarguere possit, cur poeta in nonnullis carminibus
atque etiam in eiusmodi carminibus, quae et argumento et forma summam poetae artem
declarant, vetustiore illa ac simpliciore forma monostrophica‚ in ceteris vero omnibus sive·
brevioribus leviusque exaratis sive longioribus manifestoque summa cum diligentia compositis
usus sit epodis.

Sed ea reS, de qua adhuc verba fecimus, non ita interpretes exercuit, ut fabularum
vel rerum mythicarum apud Pindarum tractatio.

Pindarum omnibus fere carminibus epiniciis fabulas quasdam intexuisse mythicas quis
est qui nesciat? Quarum fabularum explicatio interpretibus non parvae est curae, Quomodo·
enim fabula expediatur, ad totius carminis consilium argumentumque explicandum gravissimi.
momenti est. Plerique putant Pindarum fabula carmini intexta res quasdam vel praeteritas
vel praesentes, quae ad victorem ipsum vel eius gentem patriamque pertineant, quasi imagine
ostendere voluisse. Ita Boeckh primus, post eum alii res mythicas explicare studuerunt. Quod ne
Boeckhii quidem acumini contigit, ut omnes fabularum partes temporibus ac rebus victoris
bene convenire comprobaret, alii sese effecturos esse speraverunt. Hi autem, quin ipsi suas—
iabularum explicationes maximam ad partem in coniectura esse positas faterentur, facere non-
potuerunt.

Leutsch (Phil. XIV. p. 61) in ista fabulas interpretandi ratione, quam ipse adhibet
Boeckhii, Dissenii coniecturas emendaturus, iniuria ad Chrysippum, Aristarchum, Didymum
provocat, quippe cum vix alicunde appareat illos interpretes doctissimos ad eam processisse
coniciendi audaciam, quae hac aetate hominibus doctissimis placeat.

Ac Boeckh quidem in praef. ad Scholia (p. XVIII.) „ex his antiquis grammaticis bonas
observationes plurimas, praesertim ex fabularum rerumque gestarum notitia accurata haustasv
in vetera scholia venisse, sed mixtas cum iis nugas“ iudicat.

Nobis ea, quae ex Chrysippi et ceterorum commentariis supersunt, hoc tantum docere·
videntur, aliqua ratione fabulas in Pindari carminibus referendas esse ad victores; sed h'anc
rationem non tam artam existimamus quam Leutsch et alii existimaverunt.

Certe errant, qui Pindarum ea ratione res mythicas narrasse arbitrentur, ut quam accu-
ratissima rerum victoris fieret imago.

Mythica pars carminum choricorum erat antiquissima, eam igitur in canticis tragoediarum
quoque conservatam videmus. Pindarus vero in carminibus epiniciis fabulas mythicas, „pulcher-
rimam epiniciorum partem“, non modo ob eam causam adhibuit, quia certa poesis choricae
lex rerum mythicarum ornamentum exposcebat, sed etiam propterea, quod aptissimae sunt,


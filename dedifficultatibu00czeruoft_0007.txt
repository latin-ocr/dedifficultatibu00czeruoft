5

vivium paratum alacribus animis in convivioque et iocis et versibus more solito celebrarent
victoriam, quam pompa sacrificiisque et carmine iam affatim celebrassent. Quisquis rebus
gestis non modo gloriam sed etiam opes sibi parasset, eum iarn otio ac quieti se dedere licere
(vs. 46—48 συμπόσιον); quisquis autem in ludis vicisset, eum non modo pompa et sacrificiis,
(quae modo sunt peracta), sed etiam carmine, (quod tum ipsum peragebatur) itemque convivio
laeto, quod iam esset incipiendum, celebrari decere. Carmen et convivium ita esse coniungenda,
ut cantui potus et potui cantus succederet. Vocem carmine cantato fatigatam denuo reficiendam
esse inter pocula, ut rursus et verbis solutis et versibus subitis iocularibusque victorem posset

laudare et celebrare. Itaque verbis iis, ad quae Schmidt provocavit, hoc tantum efficitur,
sollemnibus ceteris peractis etiarn convivium mox esse subsecuturum.

Cetera Schmidtii argumenta non minus caduca sunt quam quae refutavimus. Verba
enim γλυκύν κώμου προφάταν „suavem pompae praenuntium“ significent non necesse est,
cum Schmidt ipse concedat voce κῶμος etiam convivium nonnullis locis apud Pindarum
significari. Atque aliis locis vox κῶμος omnino sollemne quoddam omniaque sollemnium
oblectamenta significare videtur. Cf. Ol. VI, 18: ἀνδρὶ κώμου δεσπότᾳ et Isth. Π, 30:
καὶ γάρ οὐκ ἀγνῶτες ὑμῖν ἐντὶ δόμοι οὔτε κώμων, ὦ Θρασύβουλ’, ἐρατῶν ου”ῑε μελικόμπων
ἀοιδὰν. De voce κῶμος cf. Thiersch Pind. Intr. p. 11³s sqq. —-

Quodsi Schmidt monuit primam et ultimas duas strophas carminis eximiam quandam
'hilaritatem laetitiamque declarare, eximiae huius hilaritatis ac laetitiae quamvis aptissimae
ad convivium alias causas afferre possumus. Admonet enim poeta victorem rebus gestis
celeberrimum optimeque meritum, ut iam fruatur otio voluptatibusque ac deliciis vitae sibi
paratis. Nonne eiusmodi admonitio iam per se hilaritatem quandam efficere potest?

Omnino ea, quae Schmidt proposuit, quo tempore et qua ratione carmen sit cantatum·
tam insolentia sunt, ut vix cuiquam probari possint. Nemo alius, quantum scimus, eiusmodi scn—
tentiam proponere conatus est. Carmen epinicium in ipso convivio inter pocula cantatum esse ab
amicis hospitibusque Chromii compotantibus! Poetam autem, cum carmen scriberet, hoc ipsum
respicientem, quod hospites, quibus carmen canendum esset, in difficilioribus metris tractandis
parum essent exercitati, strophas breves forma monostrophica simplicissimoque metro usum
composuisse} Sed Graecis numeros in carminibus cantandis haud tarn magnam difficultatem
attulisse liquet, cum numerorum percussiones ab eo, qui cantum chorumque dirigebat, magno
cum strepitu indicari pede solerent.

Pindari carmina epinicia a choris virorum iuvenumve bene exercitatis cantata esse excepte·-
Schmidtio omnes consentiunt. (cf. quae 'l'hiersch de hac re disputavit, Pind. 1. c. p. 103 sqq.)
Choreutae a Pindaro ipso τέκτονες κώμων (N. HI„ 4), artifices carminum suorum, appellantur.
Multo probabilius esset, si Schmidt non amicos accubantes sed alios quosdam vel Syracusanos
vel Aetnaeos cantandi saltandique peritos, cum amici accubuissent, carmen cecinisse dixisset.
Sed inter pocula carmen quoddam epinicium cantatum esse omnino verisimile non est. Post
convivium enim pompam ductam esse, id quod Schmidt contendit, cogitare non licet. Nemo
enim ignorat, veteres hora pomeridiana sole iam inclinante accumbere neque tam mature
surgere a coena solitos esse.

Quonam autem tempore pompa ducta esset, si convivium iam incepisset, cum carmen
caneretur? An vespere? Credere non possumus, nisi forte pompam illam ‘fel μῶμον cum
tumultu magnaque cum petulantia urbem perambulasse statuimus.


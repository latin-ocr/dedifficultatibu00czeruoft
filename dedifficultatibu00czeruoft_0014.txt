12

erat contentus, sed vel contra deorum manifestam voluntatem una cum Amphiarao profectus
est contra Thebas: φαινομέναν δἀ”ρ“ ἐς· α”ταν σπεῦδεν ὅμιλος ἱκέσθαι. Perierunt fere omnes
ἐν δαιμονίοισι φόβοις. Dii enim immiserant ipsi subitum terrorem turpissimamque fugam, ut
ulciscerentur superbiam illam nimiamque sui confidentiam.

Ita ex mythica carminis parte fere idem sequitur, quod Solon notis illis ac pervulgatis verbis
expressit: ιΜηδὲν ἄγαν. Temperantia igitur commendatur fabula,

Hoc plerique interpretes recte intellexerunt neque tamen hac in generali fabulae sen-
tentia acquieverunt. Si autem comparaverimus cum mythica carminis parte alteram, quae
preces, laudes, admonitiones continet, videbimus poetam in exitu huius alterius partis similem
quandam sententiam proponere ac priore parte. Dicit enim vs. 46. sq. εἰ γὰρ ἅμα κτεάνοις
πολλοῖς ἐπίδοξον ἄρηται κῦδος, οὐκέτ’ ἔστι θνατὸν ἔτι σκοπιάς α”λλας ἐφαψασδαι ποδοῖν.
Postquam Aetnaeos laudavit ob virtutes bellicas ac civiles, imprimis Chromii fortitudinem ac
prudentiam summis laudibus sustulit, sic pergit: ἐκ πόνων δ’, οἳ σὺν νεότατι γένωνται σύν
τε δέκα, τελέθει πρὸς· γῆρας· αι’ων ἁμέρα · ἴστω λαχών πρὸς δαιμόνων θαυμαστὸν ὄλβον. „Ex
laboribus in iuventute iuste peractis efflorescunt seni dies quieti. Tu vero, Chromie, a diis
mirabilem nactus es felicitatem.“

Quodsi continuo poeta sententiam illam generalem, quam modo citavimus, addit, ουκέτ’
ἔστι πόρσω etc„ quid haec omnia sibi volunt? Nonne idem hoc loco monetur verbis expressis,
quod antea poeta pronuntiaverat Adrasti exemplo proposito?

Chromium strenuis laboribus summam consecutus est et gloriam et fortunam: acquiescat
in iis, quae habet. Hucusque se abstinuit iniuria omniaque egit σύν δι’κᾳε ne incidat in
superbiam neve admittat nefas. Ne quid nimis! Iam contentus sit. Quod Adrastus cum
sua suorumque pernicie neglexerat in summo fortunae fastigio, ne id negligat Chromius et
ipse. Fruatur potius bonis iam partis. ’

Ita parti mythicae et alteri parti carminis in qua poeta, ut Dissenii utar verbo, directam
adhibuit orationem, una eademque subest sententia generalis.

Rationem autem eam, qua poeta carmini fabulam inseruit, aptissimam* existimamus ad
celebrandam victoriam Sicyone partam. Namque Φοίβῳ θῆκεν ’Ἄδραστος ἐπ’ Ἀσωποῦ ῥεέ-
θροις (Ξππίων ἄθλων κορυφάν). Ludorum igitur conditorem itaque victoriam et victorem
ipsum celebraturus dicit ἐπασκήσω κλυταῖς ἥρωα τιμαῖς narratque quasi ex lege poesis
choricae variam herois fortunam. Neque nobis videtur quaerenda esse cum Leutschio alia
causa, cur poeta priorem fabulae partem narraverit (usque ad vs. 17.). Adrasti laudibus com-
modissime respondent in altera parte carminis laudes Chromii.

Sed de compositione carminum epiniciorum a Pindaro non inventa quidem sed certe ex-
culta, quarn nostra memoria Mezger et Lubbert a Terpandro denuo repetitam volunt, alio loco
et tempore hominum doctissimorum sententias conferemus.


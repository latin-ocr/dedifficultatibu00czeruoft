11

inesse fabulae dicit Boeckh. Sed in universa Adrasti fabula vix quisquam, qui carmen vel
audiat vel legat, Chromii laudes inesse bellicas facile sibi persuadebit, praesertim curn Chromium
neque Adrasto neque Amphiarao comparandum esse ipse Boeckh concesserit.

His de causis Dissen aliam proposuit fabulae explicandae rationem. Ac sententiam
quidem universae fabulae subiectam primum spectans. deinde fabulam comparans cum „prae-
sentibus“‚ quas dicit, carminis rebus, Adrasti fabula poetam deterrere voluisse Chromium
principesque Syracusanos ne nova molirentur bella, sibi persuadet. Et Hieronem et Chromium
iam summam assecutos esse gloriam bellicam. Cum gloria autem ac potentia crevisse eorum
ambitionem ac novae gloriae cupidinem. ⁷

Ut aliis carminibus multis, ita nostro quoque commendari moderationem viris summa
virtute summaque laude belli insignibus Insatiabilem gloriae aviditatem displicere diis.
Hanc sententiam inesse in fabula de Adrasti exercitusque Argivi interitu narrata. Qua in
narratione nonnullas res, ut litem inter Adrastum et Amphiaraum exortam, neque ad Chro-
mium neque ad Hieronem pertinere sed ad necessarium historiae fabularis nexum.

Qua in Dissenii interpretatione Leutsch hoc reprehendit, quod altera fabulae pars sola
respiciatur; ipse autem universam fabulam ad unius Chromii res revocat. Chromio per omnem
vitam multos adversarios fuisse: id ex summa viri dignitate neque minus e rerum Syracu-
sanarum condicione facile colligi posse, praeterea ipsis Pindari verbis comprobari. (N. I. 24:
λέλογχε δὲ μεμφομένοις ἐσλούς ὕδωρ καπνῷ φέρειν ἀντίον κτλ.) Ita fieri potuisse, ut Chro-
mius aliquamdiu gratia Hieronis amissa demoveretur a publicis negotiis, paulo post vel sua
ipsius prudentia vel Aristonoi, uxoris fratris, auxilio (schol. N. IX„ 95.) rursus primurn digni-
tatis atque honoris consequeretur gradum. Hanc autem rerum mutationem poetam respexisse
videri vss. 11—17. Alteram fabulae partem (18—27) Leutsch cum Dissenio ad consilia
quaedam bellica refert, quae Chromium meditatum esse cum affinibus suis conicit. Verbis ἐν γὰρ
δαιμονίοισι φόβοισι φεύγοντι καὶ παῖδες θεῶν moneri victorem, ne nimis confideret viribus
suis quamvis maximis. Fortasse Chromium ceterosque principes Syracusanos contra Acra-
gantem et Himeram bellum molitos esse, quibus urbibus Graecis, ut parcerent, Pindarum
voluisse carmine suo efficere.

Fortasse etiam unum ex Chromii propinquis (Aristonoum) idern, quod Pindarum, sensisse
ac bellum contra Graecos illos suscipiendum dissuasisse, ne unius viri ambitio perderet totam
gentem. Ita etiam de Amphiarai persona in fabulam inserta facile posse conici. Concedit
quidem vir doctissimus ipse hanc suam fabulae explanationem prorsus in coniectura esse
positam; sed coniecturam suam dicit optime comprobari confirmarique reliqui carminis
argumento. Sed eiusmodi coniecturae cum admodum incertae tum non necessariae esse
videntur ad interpretationem carminis.

Fabula de Adrasti sorte deque exercitus Argivi interitu narrata hanc nobis maxime
sententiam poeta ante oculos ponit: puniri a diis superbiam humanam, etiam nobilissimos
heroas deorumque filios perisse, si quid nimia cum ambitione diis invitis tentare studuerint:
ἐν γάρ δαιμονίοισι κτλ. Quod elogium exemplis Adrasti et Amphiarai optime illustratum videmus.
Ille Argis pulsus tamen rex erat nobilissimus, qui Sicyone novis diebus festis certaminibusque
ludicris conditis in ipso exilio sibi gloriam paraverit haud parvam. Haud ita multo post
prudentia sua effecit, ut Argos rediret ac rursus fieret unus e potentissimis principibus Graeciae.
Ita autem in summum fastigium gloriae ac potentiae emerserat. Neque tamen suis rebus

